---
title: "कलेजे के टुकड़े"
date: 2023-04-05T19:50:03+05:30
english: false
draft: false
summary: "कलेजे के टुकड़े बनाम कागज के टुकड़े की संछिप्त परन्तु रोचक कहानी।..."
---

कलेजे के टुकड़े बनाम कागज के टुकड़े की संछिप्त परन्तु रोचक कहानी।

बात सन 1999  की है।  मेरा पुत्र प्रकाश शेरवुड कॉलेज, नैनी ताल से गर्मी की छुट्टी में घर लखनऊ आया था। अवकाश के बाद  हमें अगले छमाही की फीस की ड्राफ्ट बनाकर ले जाना था। काम में व्यस्तता  के कारण  मुझे  छुट्टी नहीं मिली।  अतः मेरी श्रीमती जी ने बेटे को स्कूल छोड़ने का जिम्मा लिया। बच्चे को छात्रावास में जमा करते समय सभी अभिभावक स्कूल में हेडमिस्ट्रेस के सामने लाइन में खड़े थे।  मेरी धर्म पत्नी भी बेटे को ले कर लाइन में खड़ी हो गयीं। सभी अभिभावक के हाथ में बैंक ड्राफ्ट देख कर इन्होने पूछा की ये क्या है।  उत्तर में परिहास भरा उत्तर मिला की यह ड्राफ्ट है जिसे देना पड़ेगा नहीं तो बच्चे को स्कूल वाले नहीं लेंगे।  स्कूल का अनुशासन बहुत कड़क था  . किसी की हिम्मत नहीं पड़ती थी की प्रिंसिपल सर माउंट फोर्ड से पूछे।

उस लाइन में हमारे बहुत करीबी मित्र झा जी ( जो इस समय भारतीय सेना में अति उच्च पद पर हैं) भी  अपने बेटे को लेकर खड़े थे।  झा जी स्वयं इस स्कूल के मेधावी छात्र रह चुके थे और सर माउंट फोर्ड से उनकी नजदीकी जान पहचान थी।  मेरी पत्नी ने उनसे कहा की आप सिफारिश कर दीजिये की अभी बेटे को बिना ड्राफ्ट के ले लें , वापस लखनऊ जाकर ड्राफ्ट भेज देंगें। झा जी वहां का अनुशाशन जानते थे और उन्हें पता था यह कार्य नामुमकिन है। लाइन में सभी लोगों  ने सुझाव दिया की आप लाइन से हट जाईये , ये लोग बिना ड्राफ्ट के बच्चा  नहीं  लेंगें।  मेरी पत्नी ने कहा की चांस लेते हैं हेडमिस्ट्रेस के डेस्क तक तो पहुँचने दीजिये। सबकी बातों को सुनकर इन्हे पूरा विश्वास था की बेटे को वापस ले जाना ही  पड़ेगा।  जब इनकी बारी  आई , तो अन्य की तरह इनसे भी हेडमिस्ट्रेस ने कहा की ड्राफ्ट लाईये।  इन्होने थोड़ा नाटकीय ढंग से पूछा की ये ड्राफ्ट क्या होता है।  हेड मिस्ट्रेस ने झल्ला कर कहा की बाकि लोग जो हाथ में लिए हैं यही ड्राफ्ट है जिसे लड़के के साथ जमा करना अनिवार्य है।  हेड मिस्ट्रेस ने कहा की ड्राफ्ट लेन के लिए आप को पत्र भेजा गया था। पत्नी ने  कहा की  उन्हें नहीं मिला कोई पत्र।  हेड मिस्ट्रेस ने कहा की लड़के को वापस ले जाईये और ड्राफ्ट लेकर आईये। लाइन में खड़े लोग भी इस बात विवाद को कौतुहल से सुन रहे थे क्यों की उन्हें विश्वास था की बिना ड्राफ्ट के स्कूल तो बच्चा लेगा नहीं।

मेरी धर्मपत्नी जी हेडमिस्ट्रेस  की बात  सुन कर बहुत गुस्से में हो गयीं  और इनके मुँह से अचानक निकल पड़ा " हम आप को अपने दिल का दुकड़ा सौंप रहें हैं और आप एक कागज के टुकड़े के पीछे पड़ी हुयी हैं?"  यह सुन कर हेड मिस्ट्रेस निरुत्तर हो गयीं।  थोड़ी देर आस  पास एक दम सन्नाटा हो गया. हेड मिस्ट्रेस चुप मेरे पत्नी का मुँह, बिना बोले निहारती रहीं।  फिर बोलीं की ठीक है बच्चे को छोड़ जाईये वापस जाकर ड्राफ्ट भेज दीजियेगा। हेड मिस्ट्रेस ने एक कागज बढ़ाया और कहा की इसे भर कर दे दीजिये।  मेरी पत्नी जी ने कहा की मुझे अंग्रेजी में लिखना नहीं आता, मैं हस्ताक्षर  कर देती हूँ बाकी  आप भर लीजियेगा। इस एपिसोड के बाद आस पास के लोगों की  तालियों की गडगड़ाहट  शुरू  हो गयी।  एक ही छण में लोगों को मेरी पत्नी जी में एक हीरोइन की छवि दिखने लगी । आज भी इस एपिसोड को याद कर हम लोग और झा जी का परिवार लोट पोट हो जाते हैं। मुझे लगता है की पत्नी की जगह यदि मैं  होता तो जरूर बेटे को वापस लाना पड़ता। कई बार लगता है कि    बहुत अधिक पढ़ना भी हमे डरपोक और भीरु बना देता है।
